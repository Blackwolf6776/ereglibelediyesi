<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>

<a href="ödev\kdzereglibelediyesi1.html">Ana Sayfa</a>

   <center><strong><h1>GEZİLECEK YERLER</h1></strong></center><br><br>
   <h2>Kaletepe</h2><br>
   <img src="https://www.kdzeregli.bel.tr/img/yuklenen/buyuk-kaletepe-9231.png" alt="">
   <p>Kaletepe (Herakleia Tepesi, Karadeniz Ereğli Kalesi)</p><br>
<p>Deniz seviyesinden yaklaşık 150-200 metre olan bu doğal yükselti kentimizi çevreleyen tepelerden biridir.  Tarihsel süreç içerisinde yöreyi yurt edinen uygarlıklar tarafından sur (kent surları) içerisine alınmıştır. Kaynaklara göre Herakleia Pontika tiranlığı döneminde, (MÖ 4. yy) kentin akropolisi bu tepe üzerinde kurulmuştur. Kalede, kare planlı bir baş kule ile ona sur duvarları ile bağlı masif kulelerin sınırlandırdığı, paralel kenar biçiminde bir açık sarnıç yer almaktadır. Güneydoğu yönündeki kule geniş bir yarıkla ayaktadır, ancak kuzeydoğu yönündeki kule ile kuzeybatı ucundaki kule/duvar yoğun ağaç ve çalı oluşumu nedeni ile gözlemlenememektedir. Antik döneme ait eserlerin günümüze ulaşamamasının en önemli nedeni, MÖ 70’te Romalıların kente hâkim olduğu kuşatmada, Herakleia’nın tamamen yağmalanmış olmasıdır. Ereğli Kalesi’nin inşa edildiği tarih kesin olarak bilinmemekle birlikte yapım tekniğine ve kent surlarındaki kitabeye dayanarak Bizans dönemine tarihlenmektedir. Ayrıca kale Cenevizliler ve Osmanlılar tarafından da kullanılmıştır.</p><br><br>
<h2>Deniz Feneri ve Tümülüs</h2><br>

<img src="https://www.kdzeregli.bel.tr/img/yuklenen/buyuk-deniz-feneri-kulesi-ve-tumulus-cestepe-kesif-tepesi-6484.jpg" alt="">
<p>Deniz Feneri Kulesi ve Tümülüs: Çeştepe (Keşif Tepesi)</p>
<p>
2565 Sayılı Askeri Yasak Bölge ve Güvenlik Bölgeleri Yasası kapsamında olan bu doğal yükselti içinde “deniz feneri kulesi” kalıntısı ile “tümülüs’’ bulunmaktadır.  Ayrıca Rodoslu ozan Apollonios’nun “Argonautika (Argonotların Destanı)” adlı yapıtında Acherusian Höyüğü adıyla anılan yükseltinin altında Argonotlar arasında bulunan bilici İdmon ile Argo gemisinin dümencisi Tiphys’in gömütlerinin bulunduğu belirtilmektedir.  Kdz. Ereğli’ye doğal liman özelliği kazandıran bu tepeye, gemicilere yol göstermek için deniz feneri yapıldığından adı bir dönem “Keşif Tepesi”; rüzgârlı bir tepe olması nedeniyle harman zamanı, harman yeri olarak da kullanıldığından Çeştepesi olarak adlandırılmıştır.  Helenistik Dönemin izlerini taşıyan deniz feneri kulesi, kare biçimli temel üzerine kesme blok taş, kalın harçlı moloz taş ve tuğla gibi malzemelerle yapılmıştır, on metre yüksekliğindedir. Deniz feneri olarak bilinen yapının altında düzgün kesme taşlarla yapılmış, girilebilen, uzunluğu elli metre olan bir tümülüs bulunmaktadır.</p><br><br>

   <h2>Surlar ve Kapılar</h2><br> 
   <img src="https://www.kdzeregli.bel.tr/img/yuklenen/buyuk-surlar-ve-kapilar-kentin-savunma-yapisi-2927.png" alt="">
   <p>Kentin Savunma Yapısı Surlar ve Kapılar</p><br>
   <p>Karadeniz Ereğli, doğal limana sahip korunaklı konumu ile yüzyıllar boyu farklı medeniyetlere ev sahipliği yapmış çok katmanlı bir kenttir. Modern kent yerleşiminin altında büyük ölçüde kaybedilen arkeolojik ve mimari kalıntılara karşılık, günümüzde kısmen ayakta kalmayı başaran kale ve kent surları, kentin görkemli tarihinin en önemli şahitleri olma özelliğini taşımaktadırlar.

Ereğli’nin savunma yapıları; topografyaya uyumlu kapalı bir halka oluşturacak şekilde inşa edilen kent surları ve körfeze hâkim noktada konumlanan kaleden oluşmaktadır. Yaklaşık 2500 yıllık bir süreç boyunca isyanlar ve kuşatmalara maruz kalan, yıkılan ve tamir edilerek yenilenen Ereğli’nin savunma yapılarında ayakta kalan bölümler; Helenistik, Roma, Bizans dönemlerine aittir. Yaklaşık 2.86 km’lik bir uzunluğa sahip olan Ereğli Sur Sistemi, 0.42 km2’lik bir alanı çevrelemektedir. Kent surları; kentin sınırlarını, girişlerini ve bu girişlere bağlı olarak kentin eski dönemdeki ana ulaşım aksını da tanımlamaktadır

Kdz. Ereğli tarihinde Bizans Dönemi’ne ait olduğu bilinen sur kalıntılarından günümüze ulaşmış üç adet kapı kemeri vardır: Kız Kapısı, At Kapısı, Kaneri Kapısı.
</p><br>
<p>At Kapısı</p><br>
<p>Antik dönemde, Herakleia’nın liman havuzu dalgakıran ve rıhtım surları ile çevrelenmekteydi. Günümüzde Ereğli sahil surlarında, Helenistik, Roma ve Bizans dönemlerine ait farklı malzeme ve yapım teknikleri bir arada gözlenebilmektedir. Ereğlililerin ‘At Kapısı’ olarak adlandırdığı kapının, kentin deniz yönündeki kapısı olduğu düşünülmektedir. Laurens’in gravüründe sahil surları ve buradaki merdiven tasvir edilmiştir. Günümüzde yaklaşık olarak aynı yerde bulunan merdiven de deniz kotuna inmek için kullanılmaktadır.</p><br><br>
<p>Kız Kapısı</p><br>
<p>Kentin kuzeyindeki ‘Kız Kapısı’ olarak bilinen ve bulunduğu caddeye ismini veren bu kapıdaki kemerli geçiş günümüze ulaşamamıştır. Ayakta kalan kulede devşirme malzeme kullanımı ve farklı dönemlere ait yapım teknikleri göze çarpmaktadır.</p><br>
<p>Kaneri Kapı</p><br>
<p>Güneydeki kent kapısı, ‘Kaneri Kapı’ olarak adlandırılmakta ve çarşı bölgesinde yer almaktadır. Laurens’in ‘Herakleia’nın ana girişi’ olarak isimlendirilen gravüründe Kaneri Kapı kemerli bir geçiş olarak betimlenmektedir. Günümüzde yükselen zemin içinde gömülü kalan ve çevresindeki yapılar tarafından sıkıştırılan duvar kalıntısına bakıldığında, bir zamanlar kentin ana kapılarından birinin burada yer aldığını hayal etmek oldukça zordur.</p><br><br>
<h2>Heraclius Sarayı</h2><br><br>
<img src="https://www.kdzeregli.bel.tr/img/yuklenen/buyuk-heraclius-sarayi-7874.png" alt=""><br>
<p>Helenistik-Roma-Bizans dönemine aittir ve Akarca Mahallesi, Dikili Caddesi üzerindedir. Yapı iri kesme taş bloklar kullanılarak oldukça özenli bir işçilik ile inşa edilmiştir. Hala antik bir yapı konumundadır. Kaynaklara göre, Antik Heracleia Pontike yerleşkesine ait bir kamu binası olarak kullanılmış olan bu antik yapının çevresinde çeşitli arkeolojik kalıntılar mevcuttur. İki adet duvarve bu duvarlardaki kemerli giriş kapısı ile pencere boşlukları bulunan yapı yıkık durumdadır.</p><br><br><br>
<h2>Göztepe Nekropol Alanı</h2><br><br>
<img src="https://www.kdzeregli.bel.tr/img/yuklenen/buyuk-goztepe-nekropol-alani-goztepe-nekropolisi-6119.jpg" alt=""><br>
<p>Göztepe Nekropol Alanı (Göztepe Nekropolisi)</p><br>
<p>Kentin önemli doğal simgelerinden biri olan bu yükselti, doğal bir liman olan kıyıya ve kent merkezine (Müftü mahallesi) egemen bir konumdadır.  Kaynaklara göre bu tepede, Herakleia Pontike’ninnekropolu (gömütlük, mezarlık) ile kolonizatör Türk dervişlerinden Seyit (Seyyit) Nasrullah Efendi ve yoldaşlarının gömütleri bulunmaktadır. Seyit Nasrullah Efendi, bu tepede yaktığı fenerle gemilere yol gösterdiği için yükselti, “Göztepe (Gözetleme) Tepesi” olarak adlandırılmıştır.</p><br><br>
<h2>Ölüce Deniz Feneri</h2><br><br>
<img src="https://www.kdzeregli.bel.tr/img/yuklenen/buyuk-oluce-deniz-feneri-1155.jpg" alt=""><br>
<p>Ölüce Deniz Feneri</p><br>
<p>Kdz. Ereğli tarih boyunca Karadeniz için önemli bir sığınak olmuştur. Ölüce Burnu’ na gelene gemiler burada dinlenerek Karadeniz ‘de ki yollarına devam etmişlerdir.

Bölgeye 1863’ te Fransızlar tarafından Deniz Feneri yapılmıştır. Fenerin denizden yüksekliği 78 metre ve fenerin kule yüksekliği 9 metredir. Fener 10 saniye içinde 2 defa çalarak denizcilere işaret vermektedir.

Ölüce Burnu Deniz Feneri’ ne Kırmacı Köyü’ nden 20 dakika yürüdükten sonra ulaşılır.</p><br><br>
<h2>Su Kemeri</h2><br><br>
<img src="https://www.kdzeregli.bel.tr/img/yuklenen/buyuk-su-kemerleri-bali-su-kemerleri-1612.png" alt=""><br>
<p>Su Kemerleri  (Balı Su Kemerleri)</p><br>
<p>Herakleia Pontike’nin su gereksinimi için yapılan su donanımı-döşemi Çivdirik Tepesi’nden başlayıp Keşkek, Balı, Kestaneci yerleşimlerinden geçerek kente gelmektedir. İri, kesme blok taşlardan oluşan ve yaklaşık on altı kilometrelik uzunlukta olan döşemin ayakta kalabilen parçaları Balı Mahallesi sınırları içindedir.</p><br><br>
<h2>Bizans Kilisesi</h2><br><br>
<img src="https://www.kdzeregli.bel.tr/img/yuklenen/buyuk-bizans-kilisesi-1926.png" alt=""><br>
<p>Bizans Kilisesi</p><br>
<p>Kent merkezindeki Orhanlar Mahallesi, Orhanlar Sokak’ta bulunan bu yapı, Bizans dönemi kilisesi özelliklerini taşımakta olup yıkık durumdadır. Özel mülkiyet statüsünde olan kilise, Kdz. Ereğli Belediyesi’nin girişimleri sonucu Kültür ve Turizm Bakanlığı’nca, taşınmaz kültür varlıklarının yapı onarımı proje kapsamına alınmıştır.</p>






</body>

</html>
