<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>


<a href="C:\Users\berka\OneDrive\Masaüstü\ödev\kdzereglibelediyesi1.html">Ana Sayfa</a>


    <center><strong><h1>YÖRESEL DEĞERLER</h1></strong></center><br><br><br>
    <h2>Osmanlı Çileği</h2><br><br>
    <img src="https://www.kdzeregli.bel.tr/img/yuklenen/buyuk-osmanli-cilegi-1619.jpg" alt=""><br>
    <p>Çilek ile ilgili ilk bilgiler M.S. 23 – 79 yılları arasında yaşayan botanikçi Tillius tarafından aktarılır. Çilek, Fransa'da gelişir ve sonraki yıllarda kültürel değerini artırmaya başlar. Karadeniz Ereğli'ye özgü Osmanlı Çileği ise kralların yiyeceği ve içeceği olarak da adlandırılır. İlk olarak 1920'li yıllarda Karadeniz Ereğli'de ekimine başlanmıştır. İstanbul bölgesinden bu yıllarda Karadeniz Ereğli'ye getirilen çilek, yerli kültür olan diğer çilek ile etkileşim sürecine girmiş ve ortaya Osmanlı Çileği denen nazik ve aromalı bir çilek çıkmıştır.</p><br>
    <p> 
    1930 yılında Türkiye'nin devlet tarafından kredilendirilen ilk konserve fabrikası Osmanlı Çileği'nin yoğunlaşması ile birlikte Karadeniz Ereğli'de kurulur. 1960'lı yıllarda Karadeniz Ereğli'de Osmanlı Çileği üretimi had safhaya ulaşır ve ülke genelinde adını duyurur. Osmanlı Çileği'nden yapılan likör Türkiye Devleti tarafından sadece Avrupa'nın zengin sofralarında kullanılmak üzere ihraç edilmeye başlanır. Osmanlı Çileği'nin üretimi 1960'lı yıllardan sonra büyük bir gerileme sürecine girer.</p><br>
    <p>1985'li yıllara gelindiğinde Osmanlı Çileği neredeyse kaybolmaya yüz tutmuştur. 1994 yılından sonra belediye tarafından desteklenen Osmanlı Çileği üreticilerine ücretsiz çilek tohumu verilir ve yine belediye tarafından kurulan seralarda fide yetiştirilmeye başlanır. Bugün Karadeniz Ereğli'de halen 500'ü aşkın aile Osmanlı Çileği üretiminden geçimini sağlamaktadır.</p><br>
<img src="https://www.kdzeregli.bel.tr/upload/img/osmcilek2.jpg" alt=""><br>
<p>Osmanlı Çileği Karadeniz Ereğli adıyla birlikte anılan doğal değerlerin başında Osmanlı çileği gelir. İstanbul doğumlu, Rum asıllı A. İSPİLANTİS tarafından 1798 yılından itibaren Arnavutköy topraklarında yetiştirilen bu çilek, önce yetiştirildiği yerin adıyla “Arnavutköy çileği”, daha sonra tat, koku, görünüş özellikleri nedeniyle Osmanlı sarayınca benimsenip aranmasıyla da “Osmanlı çileği” adını almıştır. Osmanlı çileği, 1866-1898 yıllarında “Ereglü Maadin Nazırı Dilaver Paşa’nın girişimleri sonucu Karadeniz Ereğli’de üretilmeye başlanmıştır. İlçemizde 1960’lı yıllara kadar üretilen ve yöre halkının geçim kaynağı olan Osmanlı çileği, unutulmaya hatta kaybolmaya yüz tuttuğu süreçte, 1994 yılında Karadeniz Ereğli Belediye Başkanı Halil POSBIYIK’ın girişimleriyle ilçe halkına ücretsiz çilek fidesi dağıtılmasıyla yeniden üretilmeye başlanmıştır. Her yıl Ereğli Belediyesi’nce Osmanlı çileği üreticiliğini teşvik etmek amacıyla, Mayıs - Haziran aylarında ödüllü yarışmalar düzenlenmektedir.</p><br>
<p>Mevsim normallerinde,15 Mayıs’ta Osmanlı çileği hasadı başlar. Hasat dönemi bir aydır. Muhteşem kokusu ve tadıyla bilinen Osmanlı çileği, hassas bir yapıya sahiptir. Hasadı sabahın erken saatlerinde zedelenmeden, tıngıl denilen 1-1.5 kg’lık ağaç sepetlere yapılır. Gün içerisinde satışa çıkarılır. Toplanan çileğin açık havadaki raf ömrü diğer çeşitlere göre daha kısadır. Karadeniz Ereğli’de üretilen Osmanlı çileğinin gıda sektöründeki kullanım yelpazesi çok geniştir.(Reçel,- Marmelat,Likör,Dondurma,Sıcak- soğuk içecekler,- kozmetik,ilaç sanayi vb.) Osmanlı çileği, Türkiye’nin ilk konserve fabrikalarından biri olan Azim Konserve’nin Kdz. Ereğli’de kurulmasına yol açmıştır.</p><br>
    <p>Faydalanılan eserler ve Kaynaklar:</p><br>
    <p>BUNLARI BİLİYOR MUSUNUZ? –Kdz.Ereğli Belediyesi 6. Kültür Hizmeti</p><br>
    <p>AZİM KONSERVE – Kurumsal web sitesi</p><br>
    <p>FOTOĞRAFLAR: Azim Konserve arşivi</p><br><br><br>
    <h2>Ereğli Pidesi</h2><br><br>
    <img src="https://www.kdzeregli.bel.tr/img/yuklenen/buyuk-eregli-pidesi-1512.png" alt=""><br>
    <p>Ereğli Pidesi :</p><br>
    <p>İlçe ile özdeşleşerek “Ereğli Pidesi” sözüyle anılan bu yöresel tadın hamuru ekşi maya ile yoğrulur. Yöre kırsalında beslenen dananın kıyması, soğan, tuz, karabiberle kuru kıyma kıvamında pişirildikten sonra pide hamuruna yayılır, üzeri ayni hamurla kapatılarak, odun ateşiyle ısınan taş fırında pişirilir. Pişen pide üzerine tereyağı sürülerek veya sıcak pide içine çiğ yumurta kırılarak sunulur.
    
     </p><br><br><br>

<h2>Elpek Bezi</h2><br><br>
<img src="https://www.kdzeregli.bel.tr/img/yuklenen/buyuk-elpek-bezi-7452.png" alt=""><br>
<p>Yörede keten üretiminin geçmişi Antik Çağ’a kadar dayanmaktadır. “Linumtmoleum”, “linumolympicum” türü ketenler, Karadeniz Ereğli florasındaki endemik türler arasındadır. Tohumu ve lifleri için üretilen ketenin tohumundan yağ (bezir yağı), liflerinden de ip (keten ipliği) üretilir. En iyi ahşap koruma maddesi olan bezir yağı, ahşap teknelerin korunmasında; sert ve dayanıklı olan dokuması (keten bezi, elpek bezi) da yelken bezi ve örtü olarak kullanılmıştır.</p><br>
<p>Keten tohumları kapsülden dövülerek çıkarılır ve ezilerek gövdesinin içinden lifleri alınır; demet haline getirilerek havuzlara daldırılır. Bir süre havuzdaki suda bekletilen lifler, çıkarılarak kurutulur, taraklardan geçirilen iplikler yumak durumuna getirilir ve “düzen” adı verilen dokuma tezgahlarında dokunur.</p><br>
<p>Kalın ve kaba keten ipliğinden dokunan türü yelken bezi, dış giyim ya da örtü bezi olarak örneğin sofra altı, kerevet (sedir) örtüsü, döşemelik, erkek pantolonu, kadın şalvarı (dizlik) olarak; ince ve yumuşak keten ipliğinden dokunan türü ise iç giyim eşyası, yatak ve yorgan çarşafı olarak kullanılmıştır.  İç giyimde kullanılan elpek bezi, yazın serin kışın da vücut ısısını tutmasıyla ünlüdür.</p><br>
<p>Yakın zamana kadar belli yaştaki Ereğlililerin bildiği elpek bezi, 1995 yılında Karadeniz Ereğli Belediye Başkanı Halil POSBIYIK’ın girişimleriyle tekrar üretilmeye başlanarak iç-dış giysi, perde, masa örtüsü, şapka, çanta, gözlük kılıfı biçimlerinde, hediyelik eşya (andaç) olarak satışa sunulmaktadır.</p><br>
<p>Karadeniz Ereğli'ye bağlı Kandilli beldesinde bulunan dokuma tezgâhları, yıllar önce kullanılan orijinal şekillerine sadık kalınarak yeniden hazırlanmıştır. Yörede yaşayan kadınların hem aile ekonomilerine hem de yöresel kültüre destek veren el emekleri ile dokunan elpek bezi, Türkiye'nin seçkin giyim firmalarına hammadde olarak satılmaktadır. Ayrıca ilçeye gelen ziyaretçiler için yapılmış özel dokuma örnekleri, ilçe merkezinde sahil bandı üzerinde yer alan Elpek Evi’nde sergilenerek satışa sunulmaktadır.</p><br><br><br>
<h2>Zılbıt(Hodan-Kaldirik)</h2><br><br>
<img src="https://www.kdzeregli.bel.tr/img/yuklenen/buyuk-zilbit-hodan-kaldirik-1779.png" alt=""><br>
<p>Ormanlık- dağlık alanda ve fındık aralarında kendiliğinden yetişen bitki, bölgemizde yöre ağzıyla ‘Zılbıt, Hodan, Kaldirik’ olarak bilinmektedir. Nemli bölgelerde yetişen bitki Mart, Nisan, Mayıs aylarında semt pazarlarında yerini almaktadır. Zılbıtın kavurması, sarması, turşusu yapılmaktadır. Yabani olarak yetişen bu bitkinin lezzetli olduğu kadar şifa kaynağı olduğuda bilinmektedir.</p><br><br><br>
<h2>Kestane ve Kestane Balı</h2><br><br>
<img src="https://www.kdzeregli.bel.tr/img/yuklenen/buyuk-kestane-ve-kestane-bali-2407.png" alt=""><br>
<p>Suya özellikle deniz suyuna dayanıklı kerestesi ile geçmiş çağların çeliği sözüyle anılan kestane ağaçlarının Osmanlı İmparatorluğu için özel bir önemi vardır. Çünkü Osmanlı donanmasının kalyon tipi tekneleri Ereglü(Kdz. Ereğli) tersanelerindekestane ağacı kerestesinden yapılıyordu. Bu ağacın meyvesi olan “kuzu kestanesi” dünyanın en tatlı kestanesidir. Mevsiminde toplanan kestane çiğ, suda haşlanarak “tuzlama”, bütün olarak fırında kavrulmasıyla “kavşak”, çizilerek ateşte pişirilmesiyle “kebap” (kömme/kömbe) olarak tüketilir. Kurutularak da saklanır. Arıcılığın gelişmesiyle çeşitlenen bal türlerinden biri olan “kestane balı”, tek floralı bal olması yanında antioksidan ve antimikrobiyal özellikleri nedeniyle piyasanın en kaliteli balları arasındadır. Zonguldak ve yöresinde arıcılık ve balcılık ile uğraşan üreticilerinin oluşturduğu ZAYBİR (Zonguldak Arı Yetiştiricileri Birliği) yöre kırsalındaki bitkilerden ve özellikle kestaneden ürettiği balları Karadeniz Ereğli Ören Mahallesi’nde kurduğu “ZAYBİR Bal Dolum ve Petek Üretim Merkezi” adlı tesiste hazırlayarak piyasaya sunmaktadır.</p><br><br><br>
<h2>Mevsiminde Günlük Balık</h2><br><br>
<img src="https://www.kdzeregli.bel.tr/img/yuklenen/buyuk-mevsiminde-gunluk-balik-1716.png" alt=""><br>
<p>Bir kıyı kenti olan Ereğli’de balık avcılığı/balıkçılık oldukça geliştiği gibi mevsimine göre avlanan balık türlerinin yanında, balığına göre değişen pişirme usullerini (tava, ızgara, buğulama, pilaki) içeren balık yemekleri kültürü vardır.</p><br>
<p>Balık hali, Buzhane (Bozhane) ve ilçedeki restoranlarda Karadeniz sularında avlanan istavrit, mezgit, zargana, barbun, hamsi, çinekop, sarıkanat, lüfer, palamut, deniz levreği gibi Karadeniz balıkları, isteğe göre ızgara veya tava türü pişirme usulleriyle pişirilerek sunulur.</p><br><br><br>
<h2>Taş İşçiliği</h2><br><br>
<img src="https://www.kdzeregli.bel.tr/img/yuklenen/buyuk-tas-isciligi-7768.jpg" alt=""><br>
<p>Karadeniz Ereğli’nin Velidağ köyünde görülen bu işçilik, yöredeki doğal taşın işlenerek ekmek pişirme aracı durumuna getirilmesidir. Taş ocağında tabaka durumundaki yataklardan keski, kazma, muhul, çekiç yardımıyla çıkarılan taş plaklar yerinde kaba bir işçilikle kalınlığı inceltildikten sonra eşek / katır sırtında köydeki işleme yerine getirilir. Bir süre suda bekletilip yumuşatıldıktan sonra keski, tarak gibi araçlarla yontularak iyice inceltilir. İnceltilen taş plaka, çivi, ağaç ve ipten oluşan birtür pergelle daire biçiminde çizilip kesilerek üzeri yağlandıktan sonra satışa sunulur. Yöre ağzında “sac, ekmek sacı” adı verilenbu taş üzerinde serme, çizleme, yufka, gözleme, börek (sac
böreği) gibi hamur işleri pişirilir.</p><br>

</body>
</html>