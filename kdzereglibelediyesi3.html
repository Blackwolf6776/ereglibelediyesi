<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>

<a href="C:\Users\berka\OneDrive\Masaüstü\ödev\kdzereglibelediyesi1.html">Ana Sayfa</a>

    <center><strong><h1>DEMOGROFİK YAPI</h1></strong></center><br><br>
   <img src="https://www.kdzeregli.bel.tr/img/yuklenen/buyuk-demografik-yapi-6337.png" alt=""> <br><br>
   <p>Karadeniz Ereğli Türkiye'nin kuzeyinde Batı Karadeniz Bölgesi'nde Zonguldak il sınırları içerisinde; 41 derece 17 dakika kuzey- 31 derece 24 dakika güney enlem ve boylamları arasında yer almaktadır. Şehir; kuzeybatıda Keştepe (Keşif Tepesi) ve Maltepe, kuzeyde Kaletepe (Heraklea Tepesi), kuzeydoğu da  Örencik ve Hacıhasan Tepesi, doğuda Göztepe (Gözetleme Tepesi) ve Elmatepe olmak üzere yedi tepeyle çevrilidir. Bu tepelerden; Elmatepe 1960’lı yıllarda Ereğli-Düzce karayolu yapımı sırasında ortadan ikiye bölünerek yol güzergahına dahil edilmiş, ERDEMİR sahası içinde kalan bölümü 1992 yılındaki büyüme çalışmaları kapsamında tamamen kaldırılmıştır.</p><br>
<p>1961 yılında yapımına başlanan Ereğli Demir ve Çelik Fabrikaları’nın kurulabilmesi için Göztepe’nin arkasından Gülüç Irmağı’na kadar uzanan alanda, o zamanki adıyla Filtepe düzlenerek molozlarla denize doldurulmuş ve çok büyük alan elde edilmiştir. Denize dik yamaçlarla inen bu tepeler arasındaki vadilerden; Handeresi, Kemer, Tabakhane ve Kabasakal Dereleri akmaktadır.</p><br>
<p>Kaletepe 150 metre ile şehrin en yüksek tepesidir. Hemen altından başlayan bir yelpazeyle kıyıya doğru genişleyen eski Ereğli bu tepenin eteklerine kurulmuştur. Katip Çelebi’nin “Cihan Nüma” adlı eserinde “Liman kent” anlamına gelen “Bender-Ereğli” olarak anılan şehir; sanayi kimliğine karşın güzelliğinden, estetiğinden ve doğallığından bir şey kaybetmemiştir. İstanbul Anadolu Kavağı’na 105 deniz mili mesafesinde olan ve Pontus Heraklesi Harebeleri üzerine kurulu şehir; Alaca ve Bababurnu’nun oluşturduğu doğal dalga kıranla yıldız ve poyraz rüzgarlarına kapalı eşsiz bir limana sahip olması nedeniyle çevrenin en eski yerleşim yeridir.</p><br>
<p>Ereğli’nin büyümesi, ülke ekonomisinde önemli bir yer tutması ve dış dünyaya açılması Ereğli Demir ve Çelik Fabrikaları’nın ilçeye kurulması ile mümkün olmuştur. Ereğli ilçesinin bilinen en eski iki mahallesi Orhanlar ve Süleymanlar Mahalleleri olup, isimleri Osmanlı döneminde verilmiştir. Kale Tepe eteklerindeki bu iki mahalle eski Ereğli’ye yetmekteyken, Ereğli Demir ve Çelik Fabrikaları’nın kuruluş çalışmaları, 15 Mayıs 1965 tarihinde işletmeye alınması iç ve dış göçü gündeme getirmiş ve beraberinde nüfus patlaması yaşanmıştır.</p><br>
<p>Yükleme-boşaltmaya imkanlı limanları ve balıkçı barınakları bulunmaktadır. Uluslararası değerlere sahip tersaneleri bulunmaktadır. Ereğli'ye bağlı Armutçuk Beldesi'nde Taşkömürü ocakları, Ereğli kent merkezinde ise Ereğli Demir ve çelik Fabrikaları (ERDEMİR) bulunmaktadır. İlçede 15 ağır sanayi kuruluşu, 81 orta ölçekli işletme faaliyet göstermektedir.</p><br>
<p>İlçede 2 adet müze bulunmaktadır. Kültür ve Turizm Bakanlığı’na bağlı Karadeniz Ereğli müzesinde 3 bini aşkın arkeolojik eser sergilenmektedir. Karadeniz Ereğli Belediyesi Kent Müzesi 2014 yılında hizmete girmiş olup bu müze bilgi kaynaklıdır.</p><br>
<p>Karadeniz Ereğli, inanç turizmi açısından da oldukça önemli bir değere sahiptir. Cehennemağzı Mağaları’nın Hz.İsa’nın Havarileri tarafından Hristiyanlığı yaymak amacıyla ibadet yeri olarak kullanıldığı söylenmektedir. Surlarla kaplı kent alanının içinde Bizanslılar tarafından inşa edilen Hagia Sophia (Kutsal Akıl) kilisesi, camiye çevrildikten sonra Orhan Gazi Cami ya da Orta Cami olarak anılmaktadır. Bazı kaynaklar; burasının ilk Ayasofya Kilisesi olduğunu yazmaktadır. Osmanlılar döneminde camiye çevrildikten sonra Orhan Gazi Camiiolarak anıldığı da kaynaklarda yer almaktadır. Orhanlar Mahallesi’nde bir adet Rum Kilisesi vardır. Kültür ve Turizm Bakanlığı kaynaklarına göre; bugün Ereğli Müzesi olarak kullanılan bina eski bir kilisenin temeli üzerine kurulmuştur. Halen Mehmet Çelikel Camii olarak ibadete açık olan caminin bodrum kısmında da kilise kalıntıları mevcut olup bu alan koruma altına alınmıştır. Bazı araştırmacılar; Osmanlılar döneminde bu ibadet yerinin kiliseden camiye çevrilmesinden sonra buraya Sultan Süleyman Camii adının verildiğini belirtmektedir. Ereğli’de; Katip Çelebi’nin “Cihan-Nüma” isimli eserinde yer alan bilgilere göre  Hacıbaba (Seyyid Nasrullah Efendi) ve daha bir çok önemli ulemaların kabristanları yer almaktadır.
 </p><br>
 <p>Karadeniz Ereğli sınırları boyunca 120 kilometrelik kıyı şeridine sahiptir. Karadeniz Ereğli'nin kıyaları boyunca, birçok doğal plajın yanı sıra; Karadeniz Ereğli Belediyesi, Erdemir Fabrikaları ve Karadeniz Bölge Komutanlığı'na ait kamp ve plaj tesisleri bulunmaktadır.</p><br> 
<p>Karadeniz Ereğli’de ünü dünyaca meşhur “Osmanlı Çileği” yetiştirilmektedir. Osmanlı Çileği, Türkiye’de ve dünyada sadece Ereğli’de yetiştirilmekte olup her Mayıs ayının sonlarında meyvesini vermektedir. Kokusu, aroması ve tadıyla benzersiz özelliklere sahip olan Osmanlı Çileği adına ilçede festival düzenlenerek çilek yetiştiriciliğini teşvik etmek amacıyla ödüllü özendirme yarışmaları organize edilmektedir.</p><br>
<p>Ereğli’de, “Elpek Bezi” dokumacılığı da yapılmaktadır. Balıkçılık ilçenin belirli geçim kaynakları arasında yer almaktadır. Son yıllarda; ilçeye bağlı köylerde organik tarıma ilgi giderek artış göstermektedir. Kivi, ahududu ve aşılı böğürtlen gibi alternatif ürün yetiştiriciliği yaygınlaşmaya başlamıştır.</p><br>
<p>Karadeniz Ereğli, sanayi ve doğanın iç içe bir bütünlük içerisinde yaşandığı, Türkiye'nin ender bölgelerinden birisidir. Kent merkezinin nüfusu (2013 Yılı ADNKS Nüfus sayımına Göre)111.449 olmasına rağmen; sosyal alanlar, çevre düzenlemeleri ve ticari hareketliliğinden dolayı Zonguldak ve çevresinin çekim merkezi konumundadır. Bu nedenle Karadeniz Ereğli'nin nüfusu gündüz saatlerinde 100 bini aşmaktadır.</p><br>
    <p>Sağlık hizmetleri alanında; Karadeniz Ereğli ilçesi son yıllarda oldukça büyük ilerlemeler kaydetmiştir. 1876 yılında 25 yataklı “Ereğli Hastanesi” adıyla açılan bu sağlık tesisi, 1960 yılında 50 yatak kapasitesine çıkartılmıştır. 1967 yılında yatak sayısı 100 olmuştur. 11/07/2005 tarihinde ilçede faaliyet göstermekte olan 100 yataklı Ereğli Devlet Hastanesi ile 235 yataklı Karadeniz Ereğli Devlet Hastaneleri birleştirilerek 335 kadro yataklı hastane kapasitesine sahip olmuştur. Ömerli Kaynarca Caddesi’ndeki yeni Devlet Hastanesi 350 yatak sayısı ile bölge insanına şifa dağıtıyor. Ereğli’de ayrıca; 2009 Mayıs ayından itibaren Karadeniz Ereğli Ağız ve Diş Sağlığı Merkezi hizmet vermektedir. İlçe merkezinde, 2 adet özel hastane ve özel klinikler bulunmaktadır. İlçede 100’ü aşkın doktor vardır.</p><br>
<p>Karadeniz Ereğli'de Milli Eğitim Bakanlığı'na bağlı ilköğretim ve liseler ile özel okullarda 40 bin öğrenci öğrenim görmektedir. Ayrıca; Bülent Ecevit Üniversitesi’ne bağlı 2 adet fakülte yer almaktadır. Yaklaşık olarak 4.500 öğrencinin eğitim gördüğü Eğitim Fakültesi ile Denizcilik Fakültesi,  Ereğli’nin gelecekte güçlü bir üniversite kenti olmasına katkı yapmaktadır. Denizcilik Fakültesi’ne bağlı Denizcilik İşletmeleri Yönetimi, Gemi Makineleri İşletme Mühendisliği, Deniz Ulaştırma İşletme Mühendisliği ve Lojistik Yönetimi bölümlerinin başarılı gençler yetiştirerek ülke ekonomisinin ihtiyacı olan insan kaynaklarını kazandırmaktadır.</p><br>
<p>Karadeniz Ereğli'ye ulaşım büyük ölçüde karayoluyla sağlanmaktadır. Karadeniz Ereğli Organize Sanayi Bölgesi (OSB) 1.980,657 metrekarelik alanda kurulmuş olup, altyapı yatırımlarının yüzde 90'lık bölümü tamamlanmıştır. Karadeniz Ereğli OSB diğer bölge OSB'lerine göre şu avantajlara sahiptir; Birçok sanayi sektörünün ana girdisi olan yassı mamul demir çelik ürününün tek üreticisi ERDEMİR ile yan yana olması. Modern Tersaneler bölgesi ile her türlü doğal güzelliğin bir arada bulunduğu Karadeniz Ereğli, Ankara'ya 300 km. İstanbul'a 280 km. uzaklıktadır.</p><br>
<p><strong>Alan: 782 km2</strong></p><br><br>
<p><strong>Şehir Nüfusu: 115.987 (2016 yılı verilerine göre)</strong></p><br><br>
<p><strong>Ereğli'ye bağlı Beldeler: Armutçuk, Ormanlı, Gülüç</strong></p><br><br>
<p><strong>Köy sayısı 94 Mahalle: 31</strong></p><br><br>





</body>
</html>